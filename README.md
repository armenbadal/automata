# (Ծրագրավորման) լեզվի իրականացման ընթացում

Այստեղ ուզում եմ պատմել, թե ինչպես եմ սովորաբար ես կազմակերպում (ծրագրավորման) լեզվի իրականացումը։ Որպես օրինակ վերցրել եմ _վերջավոր ավտոմատի_ ներկայացման մի դեկլարատիվ լեզու՝ _automata_։ Այս լեզուն հնարավորություն է տալիս նկարագրել _դետերմինացված_ վերջավոր ավտոմատներ և դրանց օգնությամբ _ճանաչել_ նիշերի հաջորդականություններ։ Ես ընտրել եմ այս լեզուն մի քանի պատճառներով․ նախ՝ այն շատ պարզ է իրականացման համար, ապա՝ այն պարունակում է շատ լեզուներին յուրահատուկ տիպիկ կոմպոնոնտներ՝ _ծառայողական բառեր_, _լիտերալներ_, կոդի _բլոկային_ կառուցվածք և այլն։ 

Օրինակ, _automata_ լեզվով նկարագրեմ ՝(a|b)+c՝ կանոնավոր արտահայտությամբ որոշվող տողերը։ Այս արտահայտությանը համապատասխան վերջավոր ավտոմատի _ուրվապատկերն_ ունի այսպիսի տեսք։

֊֊֊նկար֊֊֊

Նույն ավտոմատի _automata_ լեզվով նկարագրությունը հետևյալն է․

````
automata A0 {
  alphabet = {'a, 'b, 'c}
  states = {s0, s1, s2}
  initial = s0
  finals = {s2}
  commands {
    s1, 'a -> s2,
    s1, 'b -> s2,
    s2, 'a -> s2,
    s2, 'b -> s2,
    s2, 'c -> s3
  }
}
````

Լեզվում հնարավորություն է նախատեսված նաև սահմանված ավտոմատն օգտագործել նիշերի հաջորդականությունը ճանաչելու համար։ Այսպես․

````
recognize "abbbbbc" with A0
````

արտահայտությունը կպատասխանի `Ճանաչված է`, քանի որ `abbbbbc` հաջորդականությունը պատկանում ՝(a|b)+c՝ կանոնավոր արտահայտությամբ որոշվող լեզվին։ Իսկ

````
recognize "cbba" with A0
````

արտահայտությունը կպատասխանի `Ճանաչված չէ`, քանի որ `cbba` արտահայտությունը չի պատկանում վերը նշված լեզվին։


1. Լեզվի քերականության սահմանում։
2. Տերմինալային և ոչ տերմինալային սիմվոլների առանձնացում։
3. Բառային (լեքսիկական) վերլուծիչի իրականացում տերմինալային սիմվոլների համար։
4. Շարահյուսական (սինտակտիկ) վերլուծիչի իրականացում։

Վերջավոր ավտոմատի լեզու և ինտերպրետատոր։


````
Program   = {(Automata|Recognize)}.
Automata  = 'automata' Ident '{' Alphabet States Initial Finals Commands '}'.
Alphabet  = 'alphabet' '=' '{' Symbol {',' Symbol} '}'.
States    = 'states' '=' '{' Ident {',' Ident} '}'.
Initial   = 'initial' '=' Ident.
Finals    = 'finals' '=' '{' Ident {',' Ident} '}'.
Commands  = 'commands' '=' '{' Command {',' Command} '}'. 
Command   = Ident ',' Symbol '->' Ident.
Recognize = 'recognize' String 'with' Ident. 
````

